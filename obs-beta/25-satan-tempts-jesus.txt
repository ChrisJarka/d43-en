====== 25. Yesuusa Paacetethaa ======

{{:en:obs:obs-25-01.jpg?nolink&640x360}}

Yesuusi xammaqetidaappe guye, Geeshsha Ayyaanay Yesuusa bazzo biittaa efis. Yan oytamu qammanne oytamu gallas xoomis. Hessafe guye, Xalahey Yesuusako yidi, nagara oothana mela iya paacis.

{{:en:obs:obs-25-02.jpg?nolink&640x360}}

Xalahey, “Neeni Xoossaa na7a gidikko, ane ha shuchati uythi gidana mela kiitta” yaagidi Yesuusa paacis.

{{:en:obs:obs-25-03.jpg?nolink&640x360}}

Yesuusi zaaridi Xoossa qaalan, “Asi Xoossa doonappe keya qaala ubban de7on de7eesippe attishin, uytha xalaalan deenna” geetetidi xaafettis.

{{:en:obs:obs-25-04.jpg?nolink&640x360}}

Xalahey Yesuusa, Xoossaa Keetha huuphiya kessidi, “Neeni Xoossa na7a gidikko, ane duge sa7an kundda. Ne tohoy shuchan deshettonna mela, bantta kushiyan denthana mela, Xoossay ba kiitanchota ne gisho kiittana” yaagis.

{{:en:obs:obs-25-05.jpg?nolink&640x360}}

Yesuusi, Xoossa qaalappe, “Xoossaa qaalan, ‘Ne Godaa, ne Xoossaa paaccofa’ geetetidi xaafettis” gidi iyaw zaaris.

{{:en:obs:obs-25-06.jpg?nolink&640x360}}

Xalahey, alamiya kawotethatanne entta bonchuwa ubbaa, Yesuusa bessidi, “Neeni kunddada tana goynniko taani ha ubbaa new immana” yaagis.

{{:en:obs:obs-25-07.jpg?nolink&640x360}}

Yesuusi zaaridi, “Haakka, ha Xalahiyaw! ‘Ne Godaa, ne Xoossaa goynna, iya xalaala haggaaza’ geetetidi Xoossaa qaalan xaafettis” yaagis.

{{:en:obs:obs-25-08.jpg?nolink&640x360}}

Yesuusi, Xalahiya paaciyan kunddibeenna; Xalahey guutha wodes aggidi bis; kiitanchoti yidi Yesuusa haggaazidosona.

**//Geeshsha Maxaafa taarikey eketiday, // **//Maato 4:1-11; Mar 1:12-13; Luuqa 4:1-13.//
